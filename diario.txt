DIARIO DELLO SVILUPPO

19/09/2024:
Movimento del calciatore con il joystick: se il calciatore ha settato come input_device il joystick, viene assegnato all'angolo del calciatore quello del joystick e come
velocità quella che il calciatore ha come proprio attributo. Se il joystick non è stato mosso, la velocità è zero.
Clipping degli sprite ai bordi dello schermo: ho lasciato una porzione della viewport non visibile di 16 px ai bordi dx e sx e di 20 pixel a quelli superiori ed inferiori.
In questo modo è possibile disegnare lo sprite ai bordi e farlo scomparire gradualmente.
Ho fatto puntare la telecamera alla posizione del calciatore. E' bastato aggiornare la posizione della viewport con quella del calciatore.
Corsa del calciatore. Ho introdotto una macchina a stati per il calciatore. Per selezionare la routine che processa lo stato corrente ho usato una jumptable,
che ha come entry point lo stato. Per la corsa del calciatore ho introdotto lo stato "standrun" in cui può correre e fermarsi.
In questo stato seleziono il frame in cui è fermo se la velocità è 0.
Per selezionare il frame uso l'angolo del calciatore per selezionare la colonna dello spritesheet.
Se la velocità è > 0, ciclo i frame sulle righe dello spritesheet, usando un timer.


20/09/2024:
Oggi mi occupo del pallone. Ho iniziato con il rip della grafica da SWOS. Il pallone ha dimensioni 16x4 pixel e usa 4 frame di animazione.
In più c'è un'altro frame per l'ombra.
